## **Kundorath \- คูนโดราธ** 

ภายใต้เงาแห่งภูเขาไฟที่ครุกรุ่นและแม่น้ำลาวาที่เรืองแสงเป็นสีส้มสว่างคูนโดราธยืนหยัดเป็นอาณาจักรแห่งการหลอมโลหะและการสร้างสรรค์ ชาวคนแคระแห่งดินแดนนี้ใช้ชีวิตท่ามกลางความร้อนแรงและเสียงสะท้อนของค้อนกระทบเหล็ก พวกเขาคือช่างฝีมือผู้ไร้เทียมทาน ผู้เปลี่ยนแร่ดิบให้กลายเป็นอาวุธ ชุดเกราะ และสิ่งมหัศจรรย์อันยิ่งใหญ่

Kundorath ไม่เพียงแต่เป็นเมืองแห่งโรงหลอม แต่ยังเป็นสัญลักษณ์ของความมุ่งมั่นและความอุตสาหะ ผู้คนที่นี่มีศรัทธาอย่างแรงกล้าต่อเทพเจ้าแห่งการสร้างสรรค์ พิธีกรรมที่เกี่ยวข้องกับไฟและเหล็กถือเป็นส่วนหนึ่งของวัฒนธรรม พวกเขายังมีการแข่งขันช่างตีเหล็กประจำปีที่เปรียบดั่งสนามประลองสำหรับเหล่าช่างผู้หวังสร้างชื่อ

อย่างไรก็ตาม ความรุ่งเรืองของ คูนโดราธ มีต้นทุน ดินแดนแห่งนี้แทบจะไม่มีทรัพยากรทางการเกษตร จำเป็นต้องพึ่งพาการค้าเพื่อแลกเปลี่ยนอาหารจากดินแดน อมารุนน์ และ แดนเซริฟน์ ทำให้ความมั่นคงของ คูณโดราธเชื่อมโยงกับความสัมพันธ์ทางการค้าที่เปราะบาง

**"ในคูนโดราธไม่มีสิ่งใดที่เกิดขึ้นได้โดยบังเอิญ ทุกคมดาบ ทุกเกราะเหล็ก ล้วนถูกตีขึ้นด้วยเหงื่อและไฟแห่งจิตวิญญาณ"** — คำกล่าวของช่างตีเหล็กอาวุโสแห่ง Kundorath


# สินค้านำเข้าและส่งออก

**ส่งออก:**

* **สินค้าที่หล่อหลอม:** อาวุธ, ชุดเกราะ และเครื่องมือที่ทำจากโลหะชั้นดี  
* **อัญมณีและแร่ธาตุ:** ที่ขุดได้จากเหมืองภูเขาไฟ  
* **เครื่องจักร:** เครื่องมือที่ใช้ในงานตีเหล็กและเหมือง ซึ่งมักจะเสริมเวทมนตร์จาก Eldarvein

**นำเข้า:**

* อาหารและปศุสัตว์จาก Eryndor  
* อาหารทะเลและสินค้าหรูจาก Amarun  
* วัสดุจาก Underdark เช่น แร่หายากและเห็ดจาก Anisburoh  
* การเสริมมนตร์สำหรับเครื่องมือและเครื่องจักรจาก Eldarvein

**กฎหมาย:**

* การขโมยแร่ธาตุหรืออัญมณีจากเหมืองถือเป็นอาชญากรรมร้ายแรง  
* ห้ามเปิดเผยความลับของเทคนิคการหลอมเหล็กให้แก่คนภายนอก  
* การสร้างหรือจำหน่ายอาวุธที่ไม่ได้รับการรับรองจากกิลด์ถือเป็นสิ่งผิดกฎหมาย

**สิ่งต้องห้าม:**

* การใช้เวทย์มนต์ช่วยเหลือระหว่างการทำงานฝีมือมักถูกดูแคลน  
* ห้ามละเลยหน้าที่ของตนเองในฐานะช่างฝีมือ